<div class="bhajanContent">
    <div class="bhajan">
        श्री रामचन्द्र कृपालु भजुमन<br>
        हरण भवभय दारुणं ।<br>
        नव कंज लोचन कंज मुख<br>
        कर कंज पद कंजारुणं ॥१॥<br>
        <br>
        कन्दर्प अगणित अमित छवि<br>
        नव नील नीरद सुन्दरं । <br>
        पटपीत मानहुँ तडित रुचि शुचि<br>
        नोमि जनक सुतावरं ॥२॥<br>
        <br>
        भजु दीनबन्धु दिनेश दानव<br>
        दैत्य वंश निकन्दनं ।<br>
        रघुनन्द आनन्द कन्द कोशल<br>
        चन्द दशरथ नन्दनं ॥३॥<br>
        <br>
        शिर मुकुट कुंडल तिलक<br>
        चारु उदारु अङ्ग विभूषणं ।<br>
        आजानु भुज शर चाप धर<br>
        संग्राम जित खरदूषणं ॥४॥<br>
        <br>
        इति वदति तुलसीदास शंकर<br>
        शेष मुनि मन रंजनं ।<br>
        मम् हृदय कंज निवास कुरु<br>
        कामादि खलदल गंजनं ॥५॥<br>
        <br>
        मन जाहि राच्यो मिलहि सो<br>
        वर सहज सुन्दर सांवरो ।<br>
        करुणा निधान सुजान शील<br>
        स्नेह जानत रावरो ॥६॥<br>
        <br>
        एहि भांति गौरी असीस सुन सिय<br>
        सहित हिय हरषित अली।<br>
        तुलसी भवानिहि पूजी पुनि-पुनि<br>
        मुदित मन मन्दिर चली ॥७॥<br>
        <br>
        <em>॥सोरठा॥</em><br>
        जानी गौरी अनुकूल सिय<br>
        हिय हरषु न जाइ कहि ।<br>
        मंजुल मंगल मूल वाम<br>
        अङ्ग फरकन लगे।<br>
        <em>रचयिता: गोस्वामी तुलसीदास</em>

    </div>
</div>