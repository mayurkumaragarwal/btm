<div class="bhajanContent">
    <div class="bhajan">
        मेरे लाडले गणेश प्यारे प्यारे<br>
        भोले बाबा जी की आँखों के तारे<br>
        प्रभु सभा बीच में आ जाना आ जाना <br>
        ॥ मेरे लाडले गणेश प्यारे प्यारे ॥<br>
        तेरी काया कंचन कंचन,<br>
        किरणों का है जिसमे बसेरा।<br>
        तेरी सूंड सुंडाली मूरत,<br>
        तेरी आँखों मे खुशियों का डेरा ।<br>
        तेरी महिमा अपरम्पार,<br>
        तुझको पूजे ये संसार ।<br>
        प्रभु अमृत रस बरसा जाना, आ जाना ।<br>
        ॥ मेरे लाडले गणेश प्यारे प्यारे ॥<br>
        <br>
        प्रभु भजन तुम्हारे गाएं,<br>
        सबसे पहले हम तुमको मनाएं ।<br>
        धुप दीपो की ज्योति जलाएं,<br>
        मन मंदिर मे झांकी सजाएं ।<br>
        मेरे भोले भगवान,<br>
        दे दो भक्ति का दान ।<br>
        प्रभु नैया पार लगा जाना, आ जाना ।<br>
        ॥ मेरे लाडले गणेश प्यारे प्यारे ॥<br>
        <br>
        मेरे विधन विनाशक देवा,<br>
        सबसे पहले करें तेरी सेवा ।<br>
        सारे जग मे आनंद छाया,<br>
        बोलो जय जय गजानंद देवा ।<br>
        बाजे सुर और ताल,<br>
        तेरा गुण गाये संसार ।<br>
        घुंघरू की खनक खनक जाना, आ जाना ।<br>
        ॥ मेरे लाडले गणेश प्यारे प्यारे ॥
    </div>
</div>