<div class="bhajanContent">
    <div class="bhajan">
        <b>॥ <em>श्री हनुमान चालीसा</em>॥</b><br><br>
        ॥ दोहा॥<br><br>
        <b>श्रीगुरु चरन सरोज रज, </b>
        <b>निज मनु मुकुरु सुधारि ।</b><br>
        <b>बरनउँ रघुबर बिमल जसु, </b>
        <b>जो दायकु फल चारि ॥</b><br><br>

        बुद्धिहीन तनु जानिके, सुमिरौं पवन-कुमार ।<br>
        बल बुधि बिद्या देहु मोहिं, हरहु कलेस बिकार ॥<br>
        <br>
        ॥ चौपाई ॥<br><br>
        <b>जय हनुमान ज्ञान गुन सागर ।</b><br>
        <b>जय कपीस तिहुँ लोक उजागर ॥</b><br>
        <br>
        राम दूत अतुलित बल धामा ।<br>
        अंजनि पुत्र पवनसुत नामा ॥<br>
        <br>
        <b>महाबीर बिक्रम बजरंगी ।</b><br>
        <b>कुमति निवार सुमति के संगी ॥</b><br>
        <br>
        कंचन बरन बिराज सुबेसा ।<br>
        कानन कुण्डल कुँचित केसा ॥४<br>
        <br>
        <b>हाथ बज्र अरु ध्वजा बिराजै ।</b><br>
        <b>काँधे मूँज जनेउ साजै ॥</b><br>
        <br>
        शंकर स्वयं/सुवन केसरी नंदन ।<br>
        तेज प्रताप महा जगवंदन ॥<br>
        <br>
        <b>बिद्यावान गुनी अति चातुर ।</b><br>
        <b>राम काज करिबे को आतुर ॥</b><br>
        <br>
        प्रभु चरित्र सुनिबे को रसिया ।<br>
        राम लखन सीता मन बसिया ॥८<br>
        <br>
        <b>सूक्ष्म रूप धरि सियहिं दिखावा ।</b><br>
        <b>बिकट रूप धरि लंक जरावा ॥</b><br>
        <br>
        भीम रूप धरि असुर सँहारे ।<br>
        रामचन्द्र के काज सँवारे ॥<br>
        <br>
        <b>लाय सजीवन लखन जियाए ।</b><br>
        <b>श्री रघुबीर हरषि उर लाये ॥</b><br>
        <br>
        रघुपति कीन्ही बहुत बड़ाई ।<br>
        तुम मम प्रिय भरतहि सम भाई ॥१२<br>
        <br>
        <b>सहस बदन तुम्हरो जस गावैं ।</b><br>
        <b>अस कहि श्रीपति कण्ठ लगावैं ॥</b><br>
        <br>
        सनकादिक ब्रह्मादि मुनीसा ।<br>
        नारद सारद सहित अहीसा ॥<br>
        <br>
        <b>जम कुबेर दिगपाल जहाँ ते ।</b><br>
        <b>कबि कोबिद कहि सके कहाँ ते ॥</b><br>
        <br>
        तुम उपकार सुग्रीवहिं कीह्ना ।<br>
        राम मिलाय राज पद दीह्ना ॥१६<br>
        <br>
        <b>तुम्हरो मंत्र बिभीषण माना ।</b><br>
        <b>लंकेश्वर भए सब जग जाना ॥</b><br>
        <br>
        जुग सहस्त्र जोजन पर भानु ।<br>
        लील्यो ताहि मधुर फल जानू ॥<br>
        <br>
        <b>प्रभु मुद्रिका मेलि मुख माहीं ।</b><br>
        <b>जलधि लाँघि गये अचरज नाहीं ॥</b><br>
        <br>
        दुर्गम काज जगत के जेते ।<br>
        सुगम अनुग्रह तुम्हरे तेते ॥२०<br>
        <br>
        <b>राम दुआरे तुम रखवारे ।</b><br>
        <b>होत न आज्ञा बिनु पैसारे ॥</b><br>
        <br>
        सब सुख लहै तुम्हारी सरना ।<br>
        तुम रक्षक काहू को डरना ॥<br>
        <br>
        <b>आपन तेज सम्हारो आपै ।</b><br>
        <b>तीनों लोक हाँक तै काँपै ॥</b><br>
        <br>
        भूत पिशाच निकट नहिं आवै ।<br>
        महावीर जब नाम सुनावै ॥२४<br>
        <br>
        <b>नासै रोग हरै सब पीरा ।</b><br>
        <b>जपत निरंतर हनुमत बीरा ॥</b><br>
        <br>
        संकट तै हनुमान छुडावै ।<br>
        मन क्रम बचन ध्यान जो लावै ॥<br>
        <br>
        <b>सब पर राम तपस्वी राजा ।</b><br>
        <b>तिनके काज सकल तुम साजा ॥</b><br>
        <br>
        और मनोरथ जो कोई लावै ।<br>
        सोई अमित जीवन फल पावै ॥२८<br>
        <br>
        <b>चारों जुग परताप तुम्हारा ।</b><br>
        <b>है परसिद्ध जगत उजियारा ॥</b><br>
        <br>
        साधु सन्त के तुम रखवारे ।<br>
        असुर निकंदन राम दुलारे ॥<br>
        <br>
        <b>अष्ट सिद्धि नौ निधि के दाता ।</b><br>
        <b>अस बर दीन जानकी माता ॥</b><br>
        <br>
        राम रसायन तुम्हरे पासा ।<br>
        सदा रहो रघुपति के दासा ॥३२<br>
        <br>
        <b>तुम्हरे भजन राम को पावै ।</b><br>
        <b>जनम जनम के दुख बिसरावै ॥</b><br>
        <br>
        अंतकाल रघुवरपुर जाई ।<br>
        जहाँ जन्म हरिभक्त कहाई ॥<br>
        <br>
        <b>और देवता चित्त ना धरई ।</b><br>
        <b>हनुमत सेइ सर्ब सुख करई ॥</b><br>
        <br>
        संकट कटै मिटै सब पीरा ।<br>
        जो सुमिरै हनुमत बलबीरा ॥३६<br>
        <br>
        <b>जै जै जै हनुमान गोसाईं ।</b><br>
        <b>कृपा करहु गुरुदेव की नाईं ॥</b><br>
        <br>
        जो सत बार पाठ कर कोई ।<br>
        छूटहि बंदि महा सुख होई ॥<br>
        <br>
        <b>जो यह पढ़ै हनुमान चालीसा ।</b><br>
        <b>होय सिद्धि साखी गौरीसा ॥</b><br>
        <br>
        तुलसीदास सदा हरि चेरा ।<br>
        कीजै नाथ हृदय मह डेरा ॥४०<br>
        <br>
        ॥ दोहा ॥<br><br>
        पवन तनय संकट हरन, 
        मंगल मूरति रूप ।<br>
        राम लखन सीता सहित, 
        हृदय बसहु सुर भूप ॥<br>
        <br>
        
    </div>
</div>