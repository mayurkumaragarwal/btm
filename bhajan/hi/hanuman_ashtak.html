<div class="bhajanContent">
    <div class="bhajan">
        <b>॥ हनुमानाष्टक ॥</b><br><br>
        बाल समय रवि भक्षी लियो तब,<br>
        तीनहुं लोक भयो अंधियारों ।<br>
        ताहि सों त्रास भयो जग को,<br>
        यह संकट काहु सों जात न टारो । <br>
        देवन आनि करी बिनती तब,<br>
        छाड़ी दियो रवि कष्ट निवारो ।<br>
        को नहीं जानत है जग में कपि,<br>
        संकटमोचन नाम तिहारो ॥ १ ॥<br>
        <br>
        <b>बालि की त्रास कपीस बसैं गिरि,</b><br>
        <b>जात महाप्रभु पंथ निहारो । </b><br>
        <b>चौंकि महामुनि साप दियो तब,</b><br>
        <b>चाहिए कौन बिचार बिचारो । </b><br>
        <b>कैद्विज रूप लिवाय महाप्रभु,</b><br>
        <b>सो तुम दास के सोक निवारो ॥ २ ॥</b><br>
        <br>
        अंगद के संग लेन गए सिय,<br>
        खोज कपीस यह बैन उचारो ।<br>
        जीवत ना बचिहौ हम सो जु,<br>
        बिना सुधि लाये इहाँ पगु धारो ।<br>
        हेरी थके तट सिन्धु सबै तब,<br>
        लाए सिया-सुधि प्राण उबारो ॥ ३ ॥<br>
        <br>
        <b>रावण त्रास दई सिय को सब,</b><br>
        <b>राक्षसी सों कही सोक निवारो । </b><br>
        <b>ताहि समय हनुमान महाप्रभु,</b><br>
        <b>जाए महा रजनीचर मारो ।</b><br>
        <b>चाहत सीय असोक सों आगि सु,</b><br>
        <b>दै प्रभुमुद्रिका सोक निवारो ॥ ४ ॥</b> <br>
        <br>
        बान लग्यो उर लछिमन के तब,<br>
        प्राण तजे सुत रावन मारो । <br>
        लै गृह बैद्य सुषेन समेत,<br>
        तबै गिरि द्रोण सु बीर उपारो ।<br>
        आनि सजीवन हाथ दई तब,<br>
        लछिमन के तुम प्रान उबारो ॥ ५ ॥ <br>
        <br>
        <b>रावन युद्ध अजान कियो तब,</b><br>
        <b>नाग कि फाँस सबै सिर डारो ।</b><br>
        <b>श्रीरघुनाथ समेत सबै दल, </b><br>
        <b>मोह भयो यह संकट भारो I</b><br>
        <b>आनि खगेस तबै हनुमान जु,</b><br>
        <b>बंधन काटि सुत्रास निवारो ॥ ६ ॥</b><br>
        <br>
        बंधु समेत जबै अहिरावन,<br>
        लै रघुनाथ पताल सिधारो ।<br>
        पूजि भलि विधि सों बलि,<br>
        देउ सबै मिलि मन्त्र विचारो । <br>
        जाय सहाय भयो तब ही,<br>
        अहिरावन सैन्य समेत संहारो ॥ ७ ॥ <br>
        <br>
        <b>काज किये बड़ देवन के तुम,</b><br>
        <b>बीर महाप्रभु देखि बिचारो ।</b><br>
        <b>कौन सो संकट मोर गरीब को,</b><br>
        <b>जो तुमसे नहिं जात है टारो । </b><br>
        <b>बेगि हरो हनुमान महाप्रभु,</b><br>
        <b>जो कछु संकट होय हमारो ॥ ८ ॥ </b><br>
        <br>
        <b>॥ दोहा ॥</b><br>
        लाल देह लाली लसे,<br>
        अरु धरि लाल लंगूर ।<br>
        वज्र देह दानव दलन,<br>
        जय जय जय कपि सूर ॥<br>
        <br>
    </div>
</div>